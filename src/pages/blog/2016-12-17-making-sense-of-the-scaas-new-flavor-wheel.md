---
templateKey: blog-post
title: Nowy na pokładzie!
date: 2018-04-01T14:04:00.000Z
description: 'Śpieszę z radosną nowiną, że mamy nowego osobnika w domu.'
featuredpost: false
featuredimage: /img/flavor_wheel.jpg
tags:
  - flavor
  - tasting
---
## Koci Alert! 

Info z pierwszej ręki to jest Kisiel. Ma 5 lat (to umowne dane). Kisiel trafił do nas spod skrzydeł fundacji Miaukot z Bytomia, ale po kolei. Współpracuję z różnymi fundacjami, organizacjami działającymi na rzecz zwierząt. W moim mieście działa między innymi właśnie fundacja Miaukot, którą odwiedzałam w kociarni robiąc zdjęcia kotków o których chyba świat zapomniał. Bo adopcje stoją w miejscu, wszystkie koty są dorosłe nie które schorowane. W większości kotki są proludzkie, co niestety nie daje im gwarancji na dom.  Za każdym razem, gdy otwierały się drzwi do kociarni stał już komitet powitalny, a na czele Kisiel i Kardamon. Dwa kocurki które tak bardzo potrzebowały kontaktu z człowiekiem, że nie odstępowały go na krok. Jedna wolontariuszka powiedziała mi, że niektóre koty zachowują się jak dzieci z domu dziecka. Robią wszystko by ktoś ich zauważył, wypatrzył w tłumie. Tak rozpaczliwie pragną miłości. Prawie się poryczałam bo w tej bezradności podobieństwo jest ogromne. Oczywiście po chwili do chłopaków dołączała reszta, wskakiwały na kolany gdy tylko się zniżyłam. Ocierały o nogi i to kilka na raz. Był moment że robiłam zdjęcia z Mieszkiem na rękach, ten to dopiero jest przytulas.
